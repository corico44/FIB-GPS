# FIB - Gestió de Projectes del Software

## Continguts de l'assignatura

1. **Introducció als Projectes de Software**

> S'introdueix la problemàtica de la gestió de projectes, els actors implicats, les complexitats associades i les tasques que comporta; el context del projecte, tipus de projectes, cicle de vida dels projectes, activitats de la construcció de software (gestió, requisits, anàlisi, construcció, proves, qualitat, manteniment i reenginyeria), etc.

2. **Gestió clàssica de Projectes de Software**

> S'expliquen les activitats, rols i metodologies en la gestió clàsica de Projectes de Software, que es basen en elaborar una planificació predictiva a partir de la qual guiar el procés de desenvolupament de software. Es farà servir el Rational Unified Process com a exemple de metodologia.

3. **Gestió àgil de Projectes de Software**
> S'explica l'enfocament àgil en la gestió de Projectes de Software, que es basa en el Manifest àgil per al desenvolupament de software. Aquest manifest proposa un enfocament adaptatiu centrat en el valor aportat als interessats en el projecte i en les persones que intervenen en el mateix. Es fan servir Scrum, XP i Kanban com a exemples de metodologies àgils.

4. **Altres contexts de Projectes de Software**
> Hi ha contexts que són força específics i requereixen de consideracions i tècniques particulars. Discutirem els casos següents: codi obert (open source); start-ups (lean); concursos públics (call for tenders); externalització (outsourcing, offshoring).


## Mètode d'avaluació

**P1** - Projecte 1
**P2** - Projecte 2
**NQ** - Qüestionaris realitzats a l'inici de les classes
**CF** - Control final

#### Càlcul de NQ

- Sigui **N** el nombre de qüestionaris que els estudiants podran realitzar durant el curs. N serà definit a l'inici de curs i serà menor o igual que 8 i més gran o igual que 5
- Si l'estudiant entrega **N-2 o menys** qüestionaris, **NQ** serà igual al sumatori de les notes de tots els qüestionaris entregats **dividit per N-2**.
- Si l'estudiant entrega **N o N-1** qüestionaris, **NQ** serà igual al sumatori de les N-2 millors notes dels qüestionaris entregats **dividit per N-2**.


#### Notes

$$ Nota = P1*0,4 + P2*0,4 + NQ*0,1 + CF*0,1 $$


#### Altres comentaris
Nota Competència G1.3 : Avaluada amb les parts corresponents a definició, estimació i planificació del projecte. 

Nota Competència G2.2 : Avaluada com una part dels projectes específica sobre sostenibilitat i compromís social (p.e., en els requisits dels projectes) 

Els projectes seran realitzats per grups d'estudiants. La nota de cada estudiant s'obté a partir de l'avaluació que fa el professor sobre la qualitat del lliurament del grup, de l'avaluació que fa el professor sobre la participació de l'estudiant al lliurament i de l'avaluació que fan la resta de companys del grup sobre la participació de l'estudiant al lliurament